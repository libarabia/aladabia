---
title: شلون أصبر
video_url: https://www.youtube.com/watch?v=-G3RCvueFkE
album:
location:
hijri_date:
author: جابر الكاظمي
artist:
producer:
---

شـلـون  اصـبـر على الاه.... واترك نحيبي \
بـيـدي دفـنـت بـالگاع.... جـثة حبيبي \
لاتـظـن يـطـيـب .... جـرح الـحبيب \
 \
تـعـنـه  يم علي السجاد ابو حمزة الثمالي اليوم \
يگلـه سـيدي الوادم بدت تحچي وعليك تلوم \
شـكثر  تنحب يبو الباقر يگولون النحب مذموم \
يـريدونك  تكف دمعك وتعيش بلا كدر وهموم \
عـن دمـعـتـك يگلـون.... لـمن تسحها \
هـالـدمـعـة  لـلاموات....  تلجم جرحها \
وخـايـف تـصـيـب....جـرح الـحبيب \
 \
يـجـاوب حـجة الباري يصب دمع المحاجر دم \
يگلـه يـا ابـو حـمـزة الوادم حگها ماتعلم \
انـا  الـقابض على الجمرة ويظللني سحاب الهم \
اطـشـر بـالـصـبر حزني وردود الحزن يلتم \
والـوجـرت بـحـشـاي.... نـار الـمصيبه \
شـحـال  الـيصد ويشوف.... مصرع حبيبه \
يـسـعـر لـهـيـب....جـرح الـحـبيب \
 \
يـبـو  حمزة البعض يفگد عزيزه يظل عليه ينوح \
ويظل  طول الوكت ينحب ولا يملك زمام الروح \
وهـذا انـا الشفت اهلي ضحايا من ايدية تروح \
بـيـن  الگطعوا  چفوفه وبين اللي وگع مذبوح \
حگه  الـيـريـد ايـلـوم ....يـبدي الملامه \
مـاحـاضـر ولاشـاف.... جـثـة امـامه \
دامـي وعـجـيـب ....جـرح الـحـبيب \
 \
يـلـومـونـي يـبو حمزة ولا عالينفجع معتب \
فرد يوسف فگد يعكوب وظل طول العمر ينحب \
وانا شچم يوسف گبالي اشوفه على الثرى مترب \
رجـع يوسف وانا الماعاد حبيبي وبالدمى تخضب \
يـوسـف  عـدل  مـاطاح ....جسمه وتعفر \
واگبـالـي جـسـم حـسين ....طاح وتوذر \
خـلـف نـحـيـب ....جـرح الـحـبيب \
 \
يبو  حمزة العتب مذموم على اللي فگد ضي عيناه \
يـلـوموني  البعض  حگهم ومحد شايف الشفناه \
مـاشافوا طفل ضامي عوض مات بضمار حشاه \
تـصـيـبـه بمنحره النبلة ويتروى بنجيع دماه \
ولاشـاهـدوا عـريـس.... ومـوذريـنـه \
وتـتـحـنـه  مـن ادمـاه ....راحـة يمينه \
بـالـدم خـضـيـب .. جـرح الـحـبيب \
 \
يـبـو حـمـزة الزلم تطلع تقاتل تعرض المنحر \
لچن  شـنهو  الجعل هالگوم تشن غارتها عالخدر \
عگب ذبـح الـزلم بالطف علينا صالت العسكر \
الارامـل  والـيتامى بخوف هجت والخيم تسعر \
مـرفـوعـة لـيش الروس.... فوگ العواسل \
لـيـش بـيـسـر لـلشام.... تمشي الارامل \
والـلـي يـجـيـب....جـرح الـحـبيب
