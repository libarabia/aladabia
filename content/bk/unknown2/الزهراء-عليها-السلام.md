---
title: الزهراء عليها السلام
video_url:
album:
location:
hijri_date:
author:
artist:
producer:
---

 حرت وعيوني ما ينشف دمعها

صدگ أم الحسن كسروا ظلعها

أريد أتجاوبوني          أريد أتجاوبوني

وگفت ابّاب ام الحسن محتار

أريد أنشد بعد ما ظلت أفكار

صدگ محسن وگع يم عتبة الدار

والزهره ابصدرها نبت بسمار

وروحي حسّت اليوم ابجزعها          العقيده بيا وضع أمسه شرعها

أريد أتجاوبوني          أريد أتجاوبوني

سؤال وعلى لسان الكل تردد

بت من فاطمه مو بت محمد؟

ليش الطاغيه اعليها تعمد

وابرمياته عالإسلام سدّد

تصيح أشلون حيدر ما سمعها          وهوّه الضمد للزهره ودرعها

أريد أتجاوبوني          أريد أتجاوبوني

أشلون أهل الغدر والكفر والشر

ظلع أم الحسن منهم تكسّر

من طاح الطفل چاوين حيدر

ما يدري أظن بالنار تسعر

وروحي اتناشد ابلوعة فزعها          صدگ هالثاني للوادم خدعها

أريد أتجاوبوني          أريد أتجاوبوني

ظلع الطهر حين الرجس رضّه

صاحت صوت وتنادي يفضّه

محسن وگع وحشايه تلضّه

رگد حيلي بعد ما بيّه نهضه

وفضّه تنادي واتغيّر وضعها          ليش الوادم التزمت بدعها

أريد أتجاوبوني          أريد أتجاوبوني

احتارت فضّه من سمعت الزهره

تشكي من الظلع وآلام كسره

اوگفت يم فاطمه تسچب العبره

وگلبها بعد ما يمتلك صبره

وصوت النايبه لفضّه صدعها          المكيده ابصورة الناس اشطبعها

أريد أتجاوبوني          أريد أتجاوبوني

دم عيوني فاض إويه المدامع

من هالوادم التهوى المخادع

وحيدر بالغصب اخذوا يبايع

السقيفه أسست كل المطامع

اتعنّت للوصي ابدافع طمعها          وهاي التفرقه يا هو جمعها

أريد أتجاوبوني          أريد أتجاوبوني

تگيّد حيدر من الدار بأنجاد

أوبعده گيّدوا رگبة السجاد

هالأصفاد تشبه ذيچ الأصفاد

من چتّفوا رگبة زين العباد

وچفوف الگمر يا هو الگطعها          زينب عن أبو اليمه أشمنعها

أريد أتجاوبوني          أريد أتجاوبوني
