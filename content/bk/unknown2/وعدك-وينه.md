---
title: وعدك وينه
video_url:
album:
location:
hijri_date:
author:
artist:
producer:
---

وعدك وينه .. وعدك وينه \
صاحت زينب .. وعدك وينه \
ياعباس انت المسؤول .. عن هذا الموقف شتقول \
 \
ياعباس انت الكافلنه .. وانت الضيغم والصنديد \
جيت اشرحلك حال اعيالك .. عطشانه و للماي تريد \
أطفالك ما تقدر تصرخ .. صارت توميلك بالإيد \
وهذا الشاطي اقبال خيامك .. لا لاتقول الشاطي بعيد \
لا تخلينه .. لا تخلينه \
بهذا الموقف .. لا تخلينه \
تتراجف منك هالجيش .. صابر عن هالموقف ليش ؟ \
 \
وعدك وينه .. وعدك وينه \
صاحت زينب .. وعدك وينه \
ياعباس انت المسؤول .. عن هذا الموقف شتقول \
 \
كلساعه طفله تمر قبالي .. توقف يمني وتحجي وياي \
ما افهم منها شماتحجي .. لا اسمع بس جلمه ماي \
منهو يصبر هاي الطفله .. حاجيني وباصرني براي \
تقعد لو تطلع للشاطي .. بكيفك ظلت يمك هاي \
ياوالينه .. ياوالينه \
بيدك جودك .. ياوالينه \
وانت العارف و الحساس .. ظلت يمك ياعباس \
 \
وعدك وينه .. وعدك وينه \
صاحت زينب .. وعدك وينه \
ياعباس انت المسؤول .. عن هذا الموقف شتقول \
 \
ما اشرح حال الخدر .. اشرح بس حال الأطفال \
طفلين من اطفالك وقفوا .. يحجون بمدمع همال \
واحد ينشد من الثاني .. شتقول انته بهذا الحال \
يطلع عمنه الماي يجيبه .. لو نبقه بجمر الدلال \
يعلم بينا .. يعلم بينا \
شاف الحاله .. يعلم بينا \
خل نطلع يم عمنه نروح .. و نقله بمقطع مسفوح \
 \
وعدك وينه .. وعدك وينه \
صاحت زينب .. وعدك وينه \
ياعباس انت المسؤول .. عن هذا الموقف شتقول \
 \
خل أدرك حالة اطفالك .. و اشرح لك حاله الرضعان \
كل ساعة اسمع واحد يصرخ .. وامه تحاجيه بأحزان \
هاك ارضع من دمعه عيني .. حتى المدمع هم خلصان \
ظلت يم عمك يوليدي .. بس هوه اليروي العطشان \
شبحت عينه .. شبحت عينه \
حتى اليرضع .. شبحت عينه \
ما عنده اللسان يحاجيه .. باللسان بدمعه يناديه \
 \
وعدك وينه .. وعدك وينه \
صاحت زينب .. وعدك وينه \
ياعباس انت المسؤول .. عن هذا الموقف شتقول \
 \
شال السيف و هاج و اغبر .. والرايه ترف اعله الراس \
صارت ضجه بباب اخيامه .. وحده اتحذره من الأرجاس \
وحده تحب جفوفه وتقله .. لا تتأخر ياعباس \
وحده تصيح ارجع ياعمي .. لا توليك اشرار الناس \
لوظلينه .. لوظلينه \
بهاي الحاله .. لوظلينه \
بس دمعات العين تزيح .. كل ساعه يسمع طفله تصيح \
