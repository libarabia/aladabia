---
title: أين الموعود بطلعته
video_url:
album:
location:
hijri_date:
author:
artist:
producer:
---


أين الطالب بدم المقتول بكربلاء

* * *

صارت هاي الامه ابريــــبه          تصرخ ومصيبتها امصيـبه

ميعاد الغايب شيجيــــــــــبه          يا يوم ايعود من الغـــــــيبه

أين الغائب أين الوارث للأنبياء

أين الطالب بدم المقتول بكربلاء

* * *

يا يوم الغايب يحضـــــــرنه          وبشارة خير ايبـــشرنــــــــه

وعن ثار حسين ايخــــبرنه          نمسي ونصبح عالهم صرنه

نبكي لمصاب السبط صباحاً ومساء

أين الطالب بدم المقتول بكربلاء

* * *

ما نتحـــمل نار افــــــــراگه          يمته اويه الغايب نتـــــلاگه

ليش اتـــــأخر شنهو العاگه          ومالوّح صهوة سبــــــــاگه

أين الموعود بمطلعته حان اللقاء

أين الطالب بدم المقتول بكربلاء

* * *

وين الـــــيصعد ظهر الأدهم          يگصد للطف ويـــــــــتوزم

من هاي اللوعه وهذا الـهم          ثهلان ايمور ويتـــــــــــهدم

أين وليُّ الله وأين باب الرجاء

أين الطالب بدم المقتول بكربلاء

* * *

وين اللي يشحـذ بتــــــــاره          ويصرخ بسم حسين وثـاره

وثار أهل البيــــت وأنصاره          ايثور اعله الگوم الغـــداره

هذا نحر حسين تجري منه الدماء

أين الطالب بدم المقتول بكربلاء

* * *

وين اليملك شيـمه وهــــمه          ايشيل حسين ويدفن جسمه

بالمصرع ما واحد يـــــــمه          مذبوح ومخضوب ابدمـــــه

ودماً تبكيه لمقتله عين السماء

أين الطالب بدم المقتول بكربلاء

* * *

وين اليرزم غوجه ويشـرع          ويشيل حسين من المصرع

جسمه اعله التربان اموزع          وبحد الأشفار امگطـــــــــع

لو نبكيه بدمٍ لا ينفعنا البكاء

أين الطالب بدم المقتول بكربلاء

* * *

وين الملزوم ابعيــــــــــــاله          ايلوح الغارب يتعـــــــــناله

ويشوف حسين ابيا حــــاله          مسلوب امچفن برمـــــــاله

يومك يومٌ لا يحتمل يا عاشوراء

أين الطالب بدم المقتول بكربلاء

* * *

جسمه بذاري الموت امعفر          وبسمر الخطِّيه امشجـــــــر

وين اليتعناله ويحــــــــضر          يصرخ يا محزوز المنــــحر

وينادي يا سبط محمد حان العزاء

أين الطالب بدم المقتول بكربــلاء

* * *

وين المذخور اليلفيـــــــــنه          وبمصاب حسين ايواسيــنه

يصرخ صرخه بدمعة عيـنه          وين الاكبر جاسم ويـــــــنه

أين كفوف البدر تهاوت أين اللواء

أين الطالب بدم المقتول بكربلاء
