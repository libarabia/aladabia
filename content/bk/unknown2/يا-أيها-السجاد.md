---
title: يا أيها السجاد
video_url:
album:
location:
hijri_date:
author:
artist:
producer:
---

يا أيـــها الســــــــجاد          من كفَّـــــن الأجساد

هل غــــــسِّلت بالماء          في يـــوم عاشوراء

* * *

من مصادر نايباتك النه وصلت هالروايـــــــــــــــه

شفنه حالك وانت محني وتحفر اگبور الضحايـــــه

جينه ننشد عن جثثهم وانت تعلم بالخفايــــــــــــــه

امغسله بدمهما وچفنها امفصل بذاري المنايـــــــه

من آلك الأنــــــــجاب          كــــم من هلالٍ غاب

في الليلة الــــــظلماء          في يـــوم عاشوراء

* * *

جارت اعليك المصايب والگلب نيرانه تسعــــــــــر

سيدي وأول مصيبه صابتك بمصاب الاكـــــــــــــبر

اتخضب ابدم الكرامه ومن ثره المصرع تعــــــــفر

ابيا أرض گبره حفرته ووسدت جسمه التــــــــوذر

قد صارع الأقــــــران          حتّى قضى عطشان

والنار في الأحــــشاء          في يـــوم عاشوراء

* * *

من صميم الروح اناشد عــــــــالشباب الماتهـــــنه

هذا عريس المنايه وتدري شنهو اسمعنه عـــــــنه

عالحرب أصبح زفافه ومن دمه المنحر تحــــــــنه

ابيا وضع عالغبره شفته واگدرت بيدك تدفـــــــــنه

في ساحة الميـــــدان          أفــــــــراحه أحـزان

قد حلَّــــــــت الأرزاء          في يـــوم عاشوراء

* * *

سيدي ابغيبة گمركم مظلمه الدنيه عــــــــــــــــلينه

جسمه دامي اعله الشريعه وگطعوا ايساره ويمينه

بالعمد راسه تهشم بالسهم مصيوبه عــــــــــــــينه

ابيا كتر عمك دفنته ننشد اعله الشاطي ويـــــــــنه

هذا حـــــــديث الناس          عن عمِّك العــــباس

ذا فارس الــــــهيجاء          في يـــوم عاشوراء

* * *

من گلب ذايب انشدك عالرضيع الخالي مهـــــــــده

هم تغسل هم تچفن لو بگه اعله الحاله بعــــــــــده

والسهم طلعته منه لو دفنته اويـــــــا ابلحــــــــــده

بالسهم گطعوا وريده يا وسافه وظامي چـــــــــبده

صوت الأسى مرفوع          من منحرٍ مقطــــوع

ما أفجـع الأنبــــــــاء          في يـــوم عاشوراء

* * *

سيدي وافجع مصيبه البيها نيرانك مسعــــــــــــره

والدك جسمه رميه وجالت الخيل اعله صــــــــدره

ابيا وضع جيت اعله لحده واگدرت بيدك تدفــــــنه

يا عجب بيدك دفنته اموذر وعـــــــينك تنــــــــظره

جائت خيـــــول القوم          في مصرع المظلوم

جالت علـى الأعضاء          في يـــوم عاشوراء

* * *

سيدي احملت المآسي وچفك لأهلــــــك دفــــــــنهم

للجثث منهو الحملها ومنهو جــــــــهزلك چفنــــهم

بالجمر يسعر دليلك ما طفت جمرة حزنــــــــــــــهم

من عگب عين الضحايه لليسر طوّح ظعــــــــــنهم

قد سيقــــــت الأطفال          بالقيد والأغــــــــلال

يا دافــــــــن الأشلاء          في يـــوم عاشوراء

* * *
