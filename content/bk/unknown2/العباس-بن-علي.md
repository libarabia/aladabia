---
title: العباس بن علي
video_url:
album:
location:
hijri_date:
author:
artist:
producer:
---


عباس يا بحر الزود          عباس هاك اخذ الجود

گوم انظر حالة ايتامك          تنتظرك ظلت بخيامك

عباس يا بحر الزود          عباس هاك اخذ الجود

يا عباس آنه اختك زينب          أشكيلك واسمع شكواي

اتعنيتك يا شيمة اهلي          جيت وجبت العيله وياي

أطفال وخدَّر عطشانه          كلها اتصيح الماي الماي

ينخاك گلبي المجروح          ينخاك لخيامك روح

رضعان اتشاهد جدامك          تنتظرك ظلت بخيامك

عباس يا بحر الجود          عباس هاك اخذ الجود

يا عباس انظر حالتنه          عطشان ايلوذ ابعطشان

نفرض هاي الخدَّر تصبر          لاچن شيصبر الرضعان

وانظر عبد الله بيا حاله          يتلاهب گلبه ابنيران

اطفال لا وين تروح          اطفال تنحب وتنوح

صرخات اتهيِّج آلامك          تنتظرك ظلت بخيامك

عباس يا بحر الزود          عباس هاك اخذ الجود

عباس اسمع صوت اطفالك          چم طفله اتنوح وتنخاك

ما تدري اسكينه بيا حاله          تنتظرك بالخيمه هناك

وابصوت الاحزان تنادي          يا عمي اتعنيت وياك

بحماك يا عمي جيت          بحماك يا سور البيت

خابن احلامي واحلامك          تنتظرك ظلت بخيامك

عباس يا بحر الزود          عباس هاك اخذ الجود

يا عباس واصعب موقف          موقف مثله ما شفناه

اطفالك واحد للثاني          ايگله الشاطي ذاك وياه

ساعه وعمنه يروح ابجوده          وايجيب الماي ابيمناه

للماي مشبوحه عيون          للماي منك يردون

اطفالك زهرة ايامك          تنتظرك ظلت بخيامك

عباس يا بحر الزود          عباس هاك اخذ الجود

عباس اعيالك عطشانه          وهذا الحال اصعب كل حال

يا خويه وشتشوف عيوني          رضعان وخدر واطفال

لو اگدر اعصر دلالي          واسگيها ابماي الدلال

انخاك ما تعرف ليش          انخاك حاطتنه الجيش

گوم احمي اعيالي ابصمصامك          تنتظرك ظلت بخيامك

عباس يا بحر الزود          عباس هاك اخذ الجود

شال الجود وشال الرايه          والسيف ايلوح ابيمناه

صنديد وهاج اعله الحومه          شيصبره وزينب تنخاه

سيطر عالشاطي وفرسانه          وفرَّت من بين ايده عداه

نادوه گوم العدوان          نادوه رد الصيوان

خل اختك تنطيك اوسامك          تنتظرك ظلت بخيامك

عباس يا بحر الزود          عباس هاك اخذ الجود

ذل الحومه وأدّه الواجب          ضحّه ابروحه لأجل الدين

صابوا سهمين ابو جدانه          سهم الجود وسهم العين

وبالعامود اتصوب هامه          وانگطعت منه الچفين

نادوه سيفه والجود          نادوه لخيامك عود

عيالك يالمتصوب هامك          تنتظرك ظلت بخيامك

عباس يا بحر الزود          عباس هاك اخذ الجود
