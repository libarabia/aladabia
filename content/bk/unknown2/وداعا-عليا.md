---
title: وداعا عليا
video_url:
album:
location:
hijri_date:
author:
artist:
producer:
---

فقدناك أمـــــــيرا          وللحق نصـــــيرا

ولياً يــا وليّـــــــا          وداعـــاً يا عـــليّا

* * *

بوادي المصايب يا عــــــلي          صرخة حزن مرتفـــــعه

هالصرخه من جوف الگلب          نسمعها ويه الدمـــــــعه

هالليله امـــلاك الســــــــمه          يم النعش مجتمــــــــــعه

بالصبر والهــم والدمــــــــع          نعشك تريد اتشيــــــــعه

اشنصبر بعدك، يصعب فگدك، حفروا لحدك، بالـــــدلال

سنبكيك فقــــــيدا          وللدين شهـــــيدا

عهدناك تقـــــــيّا          وداعـــاً يا عـــليّا

* * *

راحت اسنينك يا عـــــــــلي          وانطوت صفحة عــمرك

عفت الحـــــــياة الفانـــــــيه          وعين الأجل تنتظـــــرك

مجتمع جاهل عاصــــــــرك          ما چان يعرف قــــــدرك

ولمن متت يــــا بالحـــــسن          ابلهفه اعتنوا يم گــبرك

بقوة صبرك، واضح أمرك، جهلت قدرك، هاي النـــاس

إذا العصر جهول          ترى ماذا نقـــول

سنرثيك وفــــــيّا          وداعـــاً يا عـــليّا

* * *

هالناس عـــاشت بالكــــــدر          واتغـــــيرت حالتــــــــها

عگب الرعايه يا عـــــــــلي          محد يســـــــد خلتــــــها

بموتتك حـــــسَّت بالنــــــدم          ضيعت كـــل عــــــــزتها

هيهات عــــــالامه بعــــــــد          عگبك تــــــــرد هيــبتها

بمصيبتها، اتهل دمعتها، يا هيبتها، الماتنعاد

إذا تعطي نفــوسا          إذا تفدي رؤوسا

فما أعطتك شـــيّا          وداعـــاً يا عــليّا

* * *

رغم المتاعــــــــب والشــدد          ومهــــــــما تكاثر همـك

ما چنت تهــتم لو إجــــــــت          كل النوايــــــب يمــــــك

ماشي بطريقـــــــك والهدف          اغلى وأعز من دمــــــك

كل غايتك يـــــا بالحــــــسن          تنشر مبادئ عــــــــلمك

انت الحاكم، حكمك قايم، ضد الظالم، والغدار

فشيَّدت إبـــــــاءا          وطاولت السماءا

وناصرت النبـــيّا          وداعـــاً يا عـــليّا

* * *

يا بالحسن شمس العــــــدل          من عدل ذاتك تظـــــــهر

لولاك ما چــان انعــــــــرف          للدين هـــــذا المصــــدر

يا وسفه راســـــــك ينفضخ          بسيف الغـــــدر يا حيدر

يا وسفه شيـــــــبك بالدمــه          يتخضـــــب ويتعــــــــفر

نجري العبره، لجل الطبره، تسعر جمره، بوسط الروح

خسرناك حبــــيبا          وللشيب خضيــبا

وللهادي وصـــيّا          وداعـــاً يا عـــليّا

* * *

شيعتك احنه يـــــــا عـــــلي          وضحـــــيت روحك النه

يوم القــــيامه لــــــــو ردت          يا بالحـــــــسن تســـألنه

انجاوبك انــــــــواع الظـــلم          من اجلــــــك اتحملـــــنه

لجلك صمدنــــه والمحـــــن          ما گــــــدرت اتبدلــــــنه

اشما نتحمل، ما نتبدل، مهما تعمل، بينه اعداك

رفعناك شعـــــارا          وللــــــدين منارا

عـرفناك أبـــــــيّا          وداعـــاً يا عـــليّا

* * *

يابالحسن فگدك صعــــــــب          خله الدمــــع يتــــــجاره

والأمه بعــــــدك والــــــــهة          ومدوهنه ومحــــــــتاره

عالم التقديــــــس انفجـــــع          بيك وطـــــفت أنـــــواره

كل شي اندفن يابالحــــــسن          بس عــــــلمك وآثــــاره

هاي انوارك، هاي افكارك، يالآثارك، ما تنزال

سلامـــاً يوم تولد          سلاماً يوم تفــقد

ومذ تبعــــث حيّا          وداعـــاً يا عـــليّا
